---
published: true
date: '2018-09-29 01:32 +0800'
category: 学习
title: 小学必备诗词
tags:
  - 鑫鑫
---
title

content


01 咏鹅骆宾王

鹅，鹅，鹅，
曲项向天歌。
白毛浮绿水，
红掌拨清波。


02 敕勒歌北朝民歌

敕勒川，阴山下。
天似穹庐，笼盖四野(ya3)。
天苍苍，野茫茫，
风吹草低见(xian4)牛羊。


03 春晓孟浩然

春眠不觉晓，
处处闻啼鸟。
夜来风雨声，
花落(luo4)知多少。


04 回乡偶书贺知章

少小离家老大回，
乡音无改鬓毛衰(cui1)。
儿童相见不相识，
笑问客从何处来。


05 静夜思李白

床前明月光，
疑是地上霜。
举头望明月，
低头思故乡。


06 忆江南白居易

江南好，风景旧曾(ceng2)谙。
日出江花红胜火，
春来江水绿如蓝，
能不忆江南？


07 游子吟孟郊

慈母手中线，
游子身上衣。
临行(xing2)密密缝，
意恐迟迟归。
谁言寸草心，
报得三春晖？


08 古朗月行(xing2)（节选）李白

小时不识月，
呼作白玉盘。
又疑瑶台境，
飞在青云端。


09 元日王安石

爆竹声中一岁除，
春风送暖入屠苏。
千门万户曈曈日，
总把新桃换旧符。


10 登鹳雀楼王之涣

白日依山尽，
黄河入海流。
欲穷千里目，
更上一层楼。


11 望庐山瀑布李白

日照香炉生紫烟，
遥看瀑布挂前川。
飞流直下三千尺，
疑是银河落(luo4)九天。


12 早发白帝城李白

朝辞白帝彩云间，
千里江陵一日还。
两岸猿声啼不住，
轻舟已过万重山。


13 江畔独步寻花杜甫

黄四娘家花满蹊，
千朵万朵压枝低。
留连戏蝶时时舞，
自在娇莺恰恰啼。


14 六月二十七日望湖楼醉书苏轼

黑云翻墨未遮山，
白雨跳珠乱入船。
卷地风来忽吹散，
望湖楼下水如天。


15 小池杨万里

泉眼无声惜细流,
树荫照水爱晴柔。
小荷才露尖尖角,
早有蜻蜒立上头。


16 四时田园杂兴范成大

昼出耘田夜绩麻，
村庄儿女各当家。
童孙未解供耕织，
也傍桑阴学种瓜。


17 悯农（其一）李绅

春种一粒粟，
秋收万颗子。
四海无闲田，
农夫犹饿死！


18 悯农(其二）李绅

锄禾日当午，
汗滴禾下土。
谁知盘中餐，
粒粒皆辛苦


19 晓出净慈寺送林子方杨万里

毕竟西湖六月中，
风光不与四时同。
接天莲叶无穷碧，
映日荷花别样红。


20 绝句杜甫

迟日江山丽，
春风花草香。
泥融飞燕子，
沙暖睡鸳鸯。


21 送元二使安西王维

渭城朝雨浥轻尘，
客舍青青柳色新。
劝君更尽一杯酒，
西出阳关无故人。


22 赋得古原草送别白居易

离离原上草，一岁一枯荣。
野火烧不尽，春风吹又生
远芳侵古道，
晴翠接荒城，
又送王孙去，萋萋满别情。


23 鹿柴王维

空山不见人，
但闻人语响。
返景入深林，
复照青苔上。


24 凉州词王翰

葡萄美酒夜光杯，
欲饮琵琶马上催。
醉卧沙场君莫笑，
古来征战几人回？


25 别董大高适

千里黄云白日曛，
北风吹雁雪纷纷。
莫愁前路无知己，
天下谁人不识君。


26 出塞王昌龄

秦时明月汉时关，
万里长征人未还。
但使龙城飞将在，
不教胡马度阴山。


27 望天门山李白

天门中断楚江开，
碧水东流至此回。
两岸青山相对出，
孤帆一片日边来。


28 山行杜牧

远上寒山石径斜，
白云生处有人家。
停车坐爱枫林晚，
霜叶红于二月花。


29 长歌行汉乐府

青青园中葵，
朝露待日晞。
阳春布德泽，
万物生光辉。
常恐秋节至，
焜黄华叶衰。
百川东到海，
何时复西归？
少壮不努力，
老大徒伤悲。


30 绝句杜甫

两个黄鹂鸣翠柳，
一行白鹭上青天。
窗含西岭千秋雪，
门泊东吴万里船。


31 竹里馆王维

独坐幽篁里，
弹琴复长啸。
深林人不知，
明月来相照。


32 梅花王安石

墙角树枝梅，
凌寒独自开。
遥知不是雪，
为有暗香来。


33 石灰吟于谦

千锤万击出深山，
烈火焚烧若等闲。
粉身碎骨浑不怕，
要留清白在人间。


34 九月九日忆山东兄弟王维

独在异乡为异客，
每逢佳节倍思亲。
遥知兄弟登高处，
遍插茱萸少一人。


35 七步诗曹植

煮豆燃豆萁，
漉豉以为汁。
萁在釜下燃，
豆在釜中泣。
本是同根生，
相煎何太急。


36 望洞庭刘禹锡

湖光秋月两相和，
潭面无风镜未磨。
遥望洞庭山水翠，
白银盘里一青螺。


37 惠崇《春江晓景》苏轼

竹外桃花三两枝，
春江水暖鸭先知。
蒌蒿满地芦芽短，
正是河豚欲上时。


38 题西林壁苏轼

横看成岭侧成峰，
远近高低各不同。
不识庐山真面目，
只缘身在此山中。


39 乐游原李商隐

向晚意不适，
驱车登古原。
夕阳无限好，
只是近黄昏！


40 赠汪伦李白

李白乘舟将欲行，
忽闻岸上踏歌声。
桃花潭水深千尺,
不及汪伦送我情。


41 黄鹤楼送孟浩然之广陵李白

故人西辞黄鹤楼，
烟花三月下扬州。
孤帆远影碧空尽，
惟见长江天际流。


42 塞下曲卢纶

林暗草惊风，
将军夜引弓。
平明寻白羽，
没在石棱中。


43 浪淘沙刘禹锡

九曲黄河万里沙，
浪淘风簸自天涯。
如今直上银河去，
同到牵牛织女家。


44 渔歌子张志和

西塞山前白鹭飞，
桃花流水鳜鱼肥。
青箬笠，绿蓑衣，
斜风细雨不须归。


45 江雪柳宗元

千山鸟飞绝，
万径人踪灭。
孤舟蓑笠翁，
独钓寒江雪。


46 游园不值叶绍翁

应怜屐齿印苍苔，
小扣柴扉久不开。
春色满园关不住，
一枝红杏出墙来。


47 逢雪宿芙蓉山主人刘长卿

日暮苍山远，
天寒白屋贫。
柴门闻犬吠，
风雪夜归人。


48 竹石郑燮

咬定青山不放松，
立根原在破岩中。
千磨万击还坚劲，
任尔东西南北风。


49 独坐敬亭山李白

众鸟高飞尽，
孤云独去闲。
相看两不厌，
只有敬亭山。


50 枫桥夜泊张继

月落(luo4)乌啼霜满天，
江枫渔火对愁眠。
姑苏城外寒山寺，
夜半钟声到客船。


51 寻隐者不遇贾岛

松下问童子，
言师采药去。
只在此山中，
云深不知处。


52 墨梅王冕

吾家洗砚池头树，
个个花开淡墨痕。
不要人夸好颜色，
只留清气满乾坤。


53 咏柳贺知章

碧玉妆成一树高，
万条垂下绿丝绦。
不知细叶谁裁出，
二月春风似剪刀。


54 清明杜牧

清明时节雨纷纷，
路上行人欲断魂。
借问酒家何处有，
牧童遥指杏花村。


55 寒食韩翃

春城无处不飞花，
寒食东风御柳斜。
日暮汉宫传蜡烛，
轻烟散入五侯家。


56 春日朱熹

胜日寻芳泗水滨，
无边光景一时新。
等闲识得东风面，
万紫千红总是春。


57 宿建德江孟浩然

移舟泊烟渚，
日暮客愁新。
野旷天低树，
江清月近人。


58 饮湖上初晴后雨苏轼

水光潋滟晴方好，
山色空濛雨亦奇。
欲把西湖比西子，
淡妆浓抹总相宜。


59 从军行王昌龄

青海长云暗雪山，
孤成遥望玉门关。
黄沙百战穿金甲，
不破楼兰终不还。


60 凉州词王之涣

黄河远上白云间，
一片孤城万仞山。
羌笛何须怨杨柳，
春风不度玉门关。


61 秋浦歌李白

白发三千丈，
缘愁似个长。
不知明镜里，
何处得秋霜。


62 商山早行温庭筠

晨起动征铎，
客行悲故乡。
鸡声茅店月，
人迹板桥霜。
槲叶落(luo4)山路，
枳花明驿墙。
因思杜陵梦，
凫雁满回塘。


63 芙蓉楼送辛渐王昌龄

寒雨连江夜入吴，
平明送客楚山孤。
洛阳亲友如相问，
一片冰心在玉壶。


64 江南逢李龟年杜甫

岐王宅里寻常见，
崔九堂前几度闻。
正是江南好风景，
落(luo4)花时节又逢君。


65 滁州西涧韦应物

独怜幽草涧边生，
上有黄鹂深树鸣。
春潮带雨晚来急，
野渡无人舟自横。


66 乌衣巷刘禹锡

朱雀桥边野草花，
乌衣巷口夕阳斜。
旧时王谢堂前燕，
飞入寻常百姓家。


67 江南春杜牧

千里莺啼绿映红，
水村山郭酒旗风。
南朝四百八十寺，
多少楼台烟雨中。


68 竹枝词刘禹锡

杨柳青青江水平，
闻郎江上唱歌声。
东边日出西边雨，
道是无晴却有晴。


69 秋夕杜牧

银烛秋光冷画屏，
轻罗小扇扑流萤。
天阶夜色凉如水，
坐看牵牛织女星。


70 赠花卿杜甫

锦城丝管日纷纷，
半入江风半入云。
此曲只应天上有，
人间能得几回闻。


71 题临安邸林升

山外青山楼外楼，
西湖歌舞几时休。
暖风熏得游人醉，
直把杭州作汴州。


72 示儿陆游

死去元知万事空，
但悲不见九州同。
王师北定中原日，
家祭无忘告乃翁。


73 朝天子·咏喇叭王磐

喇叭，唢呐，
曲儿小，腔儿大。
官船往来乱如麻，
全仗你抬身价。
军听了军愁，
民听了民怕，
哪里去辨什么真共假?
眼见的吹翻了这家，
吹伤了那家，
只吹的水尽鹅飞罢！


74 秋夜将晓出篱门迎凉有感陆游

三万里河东入海，
五千仞岳上摩天。
遗民泪尽胡尘里，
南望王师又一年。


75 夏日绝句李清照

生当作人杰，
死亦为鬼雄。
至今思项羽，
不肯过江东。


76 菩萨蛮-书江西造口壁辛弃疾

郁孤台下清江水，
中间多少行人泪。
西北望长安，
可怜无数山。
青山遮不住，
毕竟东流去。
江晚正愁余，
山深闻鹧鸪。


77 泊船瓜州王安石

京口瓜洲一水间，
钟山只隔数重山。
春风又绿江南岸，
明月何时照我还？


78 己亥杂诗龚自珍

九州生气恃风雷，
万马齐喑究可哀。
我劝天公重抖擞，
不拘一格降人才。


79 闻官军收河南河北杜甫

剑外忽传收蓟北，
初闻涕泪满衣裳。
却看妻子愁何在，
漫卷诗书喜欲狂。
白日放歌须纵酒，
青青作伴好还乡。
即从巴峡穿巫峡，
便下襄阳向洛阳。


80 春夜喜雨杜甫

好雨知时节，
当春乃发生。
随风潜入夜，
润物细无声。
野径云俱黑，
江船火独明。
晓看红湿处，
花重锦官城。